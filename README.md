# birdiestree
Ψηφιακό αποθετήριο του έργου "A.I. & IoT: Let us save Birdie's Tree!"

Συμμετέχουν:
Νηπιαγωγείο Λυγιάς Λευκάδας
1ο Νηπιαγωγείο Λαγυνών
Νηπιαγωγείο Ευκαρπίας Κιλκίς
--- Κύπρος --- 

ΘΕΜΑ:
Πρόληψη, πρόβλεψη και διαχείριση φυσικών καταστροφών

ΣΤΟΧΟΙ:
Το έργο “A.I. & IoT: Let us Save Birdie’s Tree” στοχεύει: 
1. ...στην εισαγωγή των μαθητών στα είδη, τις αιτίες και τις συνέπειες των φυσικών καταστροφών
2. ...στην ευαισθητοποίησή τους σχετικά με τη δυνατότητα αξιοποίησης της Τεχνολογίας για ανθρωπιστικούς και κοινωνικούς σκοπούς
3. ...στην εισαγωγή των μαθητών σε έννοιες και διαδικασίες που συνδέονται με την τεχνητή νοημοσύνη (Α.Ι.) και το Internet of Things (IoT)
4. ...στην ανθρωποκεντρική δημιουργική αξιοποίηση της Τεχνητής Νοημοσύνης και του Διαδικτύου των Πραγμάτων, με σκοπό την επίλυση πολύπλοκων ή δυσεπίλυτων περιβαλλοντικών ζητημάτων (Φυσικές Καταστροφές)
5. ...στην καλλιέργεια ήπιων και ψηφιακών δεξιοτήτων, όπως δεξιότητες του 21ου αιώνα, ψηφιακός εγγραμματισμός, αποκλίνουσα σκέψη, δημιουργική επίλυση προβλημάτων, περιβαλλοντική ενσυναίσθηση κ.λπ.

Α. ΣΥΝΤΟΜΗ ΠΕΡΙΓΡΑΦΗ
Ένα από τα πιο σύνθετα προβλήματα που αντιμετωπίζει ο σύγχρονος άνθρωπος και το οποίο οφείλεται μεταξύ άλλων στη δική του βίαιη παρέμβαση στο φυσικό περιβάλλον, είναι οι φυσικές καταστροφές. Πρόσφατα γίναμε μάρτυρες της αλυσιδωτής εξάρτησης των φυσικών φαινομένων, που ενδέχεται να οδηγήσουν σε ολέθριες καταστροφές, όταν μετά τις πυρκαγιές που κατέκαψαν μεγάλο μέρος της χώρας, ακολούθησαν πλημμύρες που κατέστρεψαν και βύθισαν ολόκληρες περιοχές.
Δεδομένου ότι ένα μεγάλο μερίδιο ευθύνης για τα φαινόμενα αυτά οφείλονται σε ανθρώπινες ενέργειες (π.χ. καύση υλικών σε περιόδους που απαγορεύεται, άναρχη δόμηση, παρεμβάσεις στη φυσική ροή των υδάτων κ.λπ.), καθίσταται πλέον επιτακτική η ανάγκη οριοθέτησης του ανθρώπινου παράγοντα και παράλληλα η οχύρωση του φυσικού περιβάλλοντος, με τρόπο που να περιοριστεί η εκδήλωση των φυσικών καταστροφών. 
Πολύτιμο σύμμαχό μας στην προσπάθεια αυτή μπορεί να αποτελέσει η τεχνολογία, αφού μέσω της ανθρωποκεντρικής και δημιουργικής αξιοποίησης της Τεχνητής Νοημοσύνης (Α.Ι.), αλλά και του Διαδικτύου των Πραγμάτων (ΙοΤ), μπορεί να επιτευχθεί όχι μόνο η διαχείριση των επιπτώσεων των φυσικών καταστροφών, αλλά και η πρόβλεψή τους ή ακόμη και η πρόληψή τους.
Προς το σκοπό αυτό, στόχος του παρόντος έργου είναι να ευαισθητοποιήσει τους μαθητές προσχολικής ηλικίας για την ανάγκη πρόληψης και πρόβλεψης των φυσικών καταστροφών, αλλά και να τους εισάγει στη δημιουργική αξιοποίηση των Νέων Τεχνολογιών με σκοπό την πρόληψη και διαχείριση περιβαλλοντικών ζητημάτων.
 
Β. ΑΝΑΛΥΣΗ ΔΙΔΑΚΤΙΚΟΥ ΣΕΝΑΡΙΟΥ
*Το έργο βασίζεται στο project “Birdie’s Tree”, που αναπτύχθηκε από α) Το Κέντρο Περιγεννητικής και Βρεφικής Ψυχικής Υγείας του Queensland, β) το Νοσοκομείο Παίδων του Queensland, γ) τις Υπηρεσίες Υγείας και δ) την Πρωτοβουλία για την Περιγεννητική Κατάθλιψη του Queensland. Τα γραφικά και τα βιβλία ιστοριών του προγράμματος, πρόκειται να υποστούν επεξεργασία και εμπλουτισμό με εφαρμογές τεχνητής νοημοσύνης, προς εκπλήρωση των σκοπών του παρόντος έργου.

Η Birdie έφτιαξε μόλις τη φωλιά της σε ένα πανύψηλο δέντρο, με θέα μία μικρή και γαλήνια λιμνούλα, όπου ζει ο φίλος της ο κύριος Φρογκ! Κάθε μέρα την καθαρίζει, την περιποιείται και καλεί τους φίλους της για να απολαύσουν την ηρεμία της φύσης… Τι μπορεί να διαταράξει την ηρεμία αυτή; Ποιος θα βοηθήσει τη Birdie να κρατήσει ασφαλή τη φωλίτσα της;

ΦΑΣΗ 1η: ΠΡΟΕΤΟΙΜΑΣΙΑ
Η Birdie είναι ένα γλυκύτατο μικρό πουλάκι, που ζει σε μία άνετη και ασφαλή φωλίτσα, που έχτισε στην κορυφή ενός δέντρου. Από τη φωλίτσα της βλέπει κάθε μέρα τη γαλήνια λιμνούλα, όπου βρίσκεται και το σπίτι του φίλου της, του κυρίου Frog. Σύντομα όμως η ασφαλής φωλίτσα της θα κινδυνεύσει…
Οι μαθητές πρόκειται να δημιουργήσουν ένα συνεργατικό εννοιολογικό χάρτη με τους κινδύνους που ενδέχεται να βλάψουν τη φωλιά της Birdie.
Στη συνέχεια ατομικά, θα συμπληρώσουν ένα φύλλο εργασίας για την ανίχνευση της πρότερης γνώσης, σχετικά με τις φυσικές καταστροφές (ποιες είναι, τι τις προκαλεί, ποιες οι συνέπειές τους).
Παράλληλα, θα προηγηθεί εισαγωγή τους στη θεματική, κατά τη διάρκεια της οποίας θα γνωρίσουν κάποιους βασικούς αισθητήρες και τη χρησιμότητά τους, καθώς και ό,τι αφορά στην τεχνητή νοημοσύνη και την αξιοποίησή της για την επίλυση σύνθετων περιβαλλοντικών ζητημάτων.

ΦΑΣΗ 2η: ΥΛΟΠΟΙΗΣΗ - ΚΑΤΑΣΚΕΥΗ
Χρησιμοποιώντας τα παραμύθια που προσφέρονται ως υποστηρικτικό υλικό του προγράμματος του Children's Health Queensland και με τη χρήση A.I. powered video generators, θα τα μετατρέψουμε σε ολιγόλεπτα animation, ώστε να είναι πιο ελκυστικά για μαθητές προσχολικής ηλικίας.
Παράλληλα, στο πλαίσιο των προπαρασκευαστικών ενεργειών, οι μαθητές με τη συμβολή της οικογένειάς τους, θα δημιουργήσουν ως μασκότ τη Birdie και το φίλο της τον κύριο Frog και με φυσικά υλικά θα κατασκευάσουν το περιβάλλον στο οποίο ζουν (δάσος, δέντρο, λίμνη). Με τον τρόπο αυτό, σταδιακά θα κατασκευαστεί μία μακέτα στην οποία θα ενσωματωθούν όλες οι συσκευές και εφαρμογές πρόληψης, πρόβλεψης ή/και αντιμετώπισης φυσικών καταστροφών. 
Σε κάθε υποθεματική, οι μαθητές θα εισάγονται στο θέμα μέσω του σχετικού animation, ανακαλύπτοντας τις αιτίες, τις συνέπειες καθώς και τους τρόπους αντιμετώπισης της κάθε κατηγορίας φυσικών καταστροφών.
Μέσα από ιδεοκαταιγισμό και αξιοποιώντας την μεθοδολογία STEM, θα σχεδιάζουν, θα δοκιμάζουν και θα βελτιώνουν ΑΙ και ΙοΤ εφαρμογές και συσκευές, που θα μπορούσαν να χρησιμοποιηθούν στην πρόληψη, πρόβλεψη και αντιμετώπιση της κάθε φυσικής καταστροφής. Το έργο θα υλοποιηθεί συνεργατικά, ως ψηφιακή σκυταλοδρομία, ώστε για κάθε φυσική καταστροφή να προτείνεται μία ιδέα από το πρώτο σχολείο και τα επόμενα σχολεία να την υλοποιούν, να την εμπλουτίζουν και να την τελειοποιούν.
Το ρομποτάκι TPbot είναι ο φύλακας του δάσους! Κάνει περιπολίες γύρω από τη λιμνούλα και τη φωλιά της Birdie, διαβάζοντας - με την Α.Ι. κάμερά του - τις πιθανές αλλαγές που συμβαίνουν… Έτσι, όταν εντοπίσει κάποια συνθήκη που μπορεί να οδηγήσει σε φυσική καταστροφή, αναλαμβάνει να ενημερώσει τόσο τους κατοίκους τους δάσους, όσο και τις υπηρεσίες διάσωσης.
Το συνεργατικό έργο θα περιλαμβάνει τις παρακάτω φάσεις - φυσικές καταστροφές:
Α. Η Birdie και το Χιόνι
Η θερμοκρασία πέφτει ξαφνικά και όλα δείχνουν ότι πρόκειται να χιονίσει. Πώς θα προφυλαχθεί η Birdie από το κρύο και την πιθανή χιονοθύελλα; Πώς θα σώσει τη φωλιά της, χωρίς όμως να κινδυνεύσει; Οι μαθητές/-τριες αξιοποιούν και προγραμματίζουν τους αισθητήρες ώστε να ανιχνεύουν την απότομη πτώση της θερμοκρασίας, ενώ παράλληλα αξιοποιούν την Τεχνητή Νοημοσύνη για να δημιουργήσουν συσκευές διαχείρισης του ακραίου ψύχους.
Β. Η Birdie και η Πλημμύρα
Μόλις ξεκίνησε μια τρομακτική καταιγίδα! Η στάθμη του νερού όλο και ανεβαίνει και η φωλίτσα της Birdie κινδυνεύει να βυθιστεί. Τι μπορούμε να κάνουμε για να τη βοηθήσουμε; Οι μαθητές/-τριες προγραμμαζίζουν τον αισθητήρα επιπέδου νερού, ώστε να ανιχνεύει προλαμβάνει την πιθανή πλημμύρα και αξιοποιούν την Τεχνητή Νοημοσύνη, ώστε να αποτρέψουν την άνοδο της στάθμης του νερού.
Γ. Η Birdie και ο Σεισμός
Η γη τραντάζεται από ένα δυνατό σεισμό! Η φωλιά της Birdie κινδυνεύει να γκρεμιστεί… Πώς θα τη σώσουμε; Οι μαθητές/-τριες προγραμματίζουν τον αισθητήρα πρόσκρουσης, ώστε να ανιχνεύει τη μετακίνηση της φωλιάς της Birdie και δημιουργούν εφαρμογές που μπορούν να βοηθήσουν τη Birdie να διαφύγει με ασφάλεια.
Δ. Η Birdie και οι Πυρκαγιές
Κάποιοι κατασκηνωτές άναψαν φωτιές για Barbeque. Η φωτιά έχει αρχίσει να εξαπλώνεται στο δάσος… Καλέστε γρήγορα την πυροσβεστική! Οι μαθητές/-τριες προγραμματίζουν τον αισθητήρα μεταβολής της θερμοκρασίας ώστε να ανιχνεύει την απότομη άνοδο και δημιουργούν συσκευές που θα συμβάλλουν στην κατάσβεση της φωτιάς.

ΦΑΣΗ 3η: ΔΙΑΧΥΣΗ - ΑΞΙΟΛΟΓΗΣΗ
Μέσω της εκπόνησης του έργου στο πλαίσιο του eTwinning και της ταυτόχρονης συμμετοχής μας στον Πανελλήνιο Διαγωνισμό Ανοιχτού Κώδικα στην Εκπαίδευση, προσφέρονται ποικίλες ευκαιρίες για διάχυση και αξιολόγηση. Αρχικά, όλοι οι συμμετέχοντες (εκπαιδευτικοί - γονείς - μαθητές) θα κληθούν να αξιολογήσουν τη συμμετοχή τους στο έργο, μέσα από ψηφιακά ή έντυπα ερωτηματολόγια. Παράλληλα, όλες οι δράσεις που θα υλοποιηθούν στο πλαίσιο του έργου, θα αναρτηθούν στα ιστολόγια των σχολείων και στο Twinspace, ενώ ταυτόχρονα θα παρουσιαστούν μέσω ειδικής εκδήλωσης στην τοπική εκπαιδευτική κοινότητα. Συμπληρωματικά, όλοι οι κώδικες και το συνοδευτικό υλικό θα φιλοξενηθούν στο δημόσιο αποθετήριο του έργου στο github. Τέλος, προγραμματίζεται η συμμετοχή μας σε επιμορφωτικές ημερίδες και συνέδρια, που στοχεύουν στην παρουσίαση και ανάδειξη των καινοτόμων εκπαιδευτικών μεθόδων και πρακτικών.

Διεύθυνση αποθετηρίου στο Github * 
https://github.com/pikerasovi/birdiestree

Λίστα προτεινόμενου εξοπλισμού *
Για καθένα από τα σχολεία του συνεργατικού έργου απαιτούνται:

Πλακέτες microbit 2 τεμάχια = 19,99 * 2 = 39,98 €
(https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/ekpaideutika-paketa/stem/stem-%cf%80%cf%81%cf%89%cf%84%ce%bf%ce%b2%ce%ac%ce%b8%ce%bc%ce%b9%ce%b1%cf%82-%ce%b5%ce%ba%cf%80%ce%b1%ce%af%ce%b4%ce%b5%cf%85%cf%83%ce%b7%cf%82/microbit-v2/)
Nezha Inventor’s Kit V2 for micro:bit = 189 €
(https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/elecfreaks/elecfreaks-kits/nezha-inventors-kit-v2-for-microbit/)
Κιτ αυτοκινήτου TPbot = 60 €
(https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/elecfreaks/elecfreaks-kits/%ce%ba%ce%b9%cf%84-%ce%b1%cf%85%cf%84%ce%bf%ce%ba%ce%b9%ce%bd%ce%ae%cf%84%ce%bf%cf%85-tpbot/) 
Smart AI Lens kit = 90 €
(https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/elecfreaks/elecfreaks-sensors/smart-ai-lens-kit/) 
Αισθητήρας PlanetX DHT11 = 9,5 €
(https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/elecfreaks/elecfreaks-sensors/planetx-dht11/)
Αισθητήρας PlanetX Water Level = 9,5 €
(https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/elecfreaks/elecfreaks-sensors/planetx-water-level/)
Αισθητήρας PlanetX Crash Sensor = 5,90 €
(https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/microbit-en/microbit-accessories-en/planetx-crash-sensor/)
Αισθητήρας PlanetX WiFi = 12 €
(https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/elecfreaks/elecfreaks-sensors/planetx-wifi/)
 Αισθητήρας PlanetX OLED Module = 14 €
(https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/elecfreaks/elecfreaks-sensors/planet%cf%87-oled-module/) 
Αισθητήρας PlanetX Mp3 = 23,50 €
(https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/elecfreaks/elecfreaks-sensors/planetx-mp3/)

Κόστος ανά σχολείο: 453,38 €
